עיפרון
עיפרון הוא כלי כתיבה ידני לשם כתיבה וציור, לרוב על דפי נייר. העיפרון מורכב ממוט גרפיט, אשר לרוב מצופה בעץ. רכות הגרפיט מובילה לכך שבהשתפשפו בנייר הוא משאיר עליו פירורים זערוריים המהווים את רישום העיפרון. העיפרון הצבעוני מכיל פיגמנט. העיפרון נבדל ממרבית כלי הכתיבה (כמו למשל עטים, צבעי פנדה) בכך שניתן למחוק את תוצריו. לעיתים קרובות נמצא בקצהו האחד של העיפרון מחק. בעיפרון ממוצע ניתן לכתוב כ־50,000 מילים לפני שהוא נגמר. במהלך השימוש בעיפרון נהוג לחדדו באמצעות מחדד.
